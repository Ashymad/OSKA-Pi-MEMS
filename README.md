## Autonomiczny system pomiaru drgań budynków oparty na akcelerometrach MEMS

Współczesne rozwiązania dedykowane do pomiarów drgań budynków proponowane przez 
popularnych producentów sprzętu pomiarowego charakteryzują się dużym stopniem 
skomplikowania. Celem niniejszego projektu było zbudowanie prostego i przystępnego 
cenowo systemu pozwalającego na stosunkowo dokładny pomiar oraz analizę drgań 
zgodną z normą PN-85/B-02170. Postanowiono stworzyć system pomiarowy oparty 
na platformie Raspberry Pi® oraz wykorzystujący akcelerometry MEMS. Oprogramowanie 
kontrolujące akwizycję oraz analizę danych napisano przy użyciu języka Python. 
Skonstruowanie oraz uruchomienie zaprogramowanego układu ma bezpośrednio przyczynić 
się do realizacji większego projektu obejmującego połączenie takich jednostek 
analizujący drgania na większym obszarze.